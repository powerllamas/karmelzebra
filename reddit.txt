**Analiza społeczności serwisu Reddit

Serwis Reddit jest jednym z największych obecnie serwisów społecznościowych. Składa się on z wielu tzw. subredditów, na których użytkownicy mogą umieszczać linki oraz komentować ich zawartość, zmieniać ich pozycję w rankingu za pomoca głosowania, a także tworzyć własne tematyczne subreddity. Lepiej wytłumaczy to jednak ta infografika [http://imgur.com/znnRc]. Według ostatnich dostępnych danych liczba użytkowników serwisu wynosi osiem milionów [http://blog.reddit.com/2010/07/your-gold-dollars-at-work.html], natomiast liczba subredditów 67 tysięcy [http://en.wikipedia.org/wiki/Reddit].

[reddit_web.png]

Postanowiliśmy przyjrzeć się strukturze serwisu i odszukać ciekawe zależności. Pierwszym problemem było zebranie danych. 

*Stworzenie modelu sieci

Serwis Reddit udostępnia poprzez API informacje o komentarzach, nowych wpisach, subredditach i użytkownikach. Niestety, w przypadku tych ostatnich należy znać wcześniej identyfikator subreddita lub uzytkownika. Jest to problematyczne, bo trudno dobrać metodę znalezienia użytkowników i subredditów tak, by zebrane dane były reprezentatywne. Pojawiają się też pytania jak bardzo zagłębiać się w historię wpisów i komentarzy dodawanych przez użytkownika, a także ile dokładnie róznych subredditów i użytkowników analizować. Jeśli zacząć przeszukiwanie od pewnego ziarna, prawdopodobnie nie uda nam się stworzyć dobrej reprezentacji zależności między subredditami, bo niektóre z nich mogą być nieosiągalne z obranego punktu wyjścia. Z tego powodu postanowiliśmy wykorzystać metodę w API, pozwalającą na pobranie ostatnio dodanych komentarzy. Stwierdziliśmy, że zebranie danych o komentarzach i przypisanie ich do danych redditów da nam dobre pojęcie o ich aktywności w czasie w którym dane zostały zebrane. Jeżeli dany użytkownik komentował na różnych subredditach, traktowaliśmy to jako powiązanie między tymi subredditami - reprezentująca je krawędź grafu miała tym większą wagę, im więcej użytkowników spełniało tę zależność. Ze względu na ograniczenia w ilości komentarzy, które można było pobrać za jednym razem, oraz ograniczeniem na ilość zapytań w danym czasie postanowiliśmy zbierać dane na żywo. W rezultacie zebraliśmy 356 tysięcy unikalnych komentarzy w ciągu osiemnastu godzin, przypadających na 4401 subredditów.

Okazało się, że przeważająca większość subredditów otrzymała zaledwie jeden lub dwa komentarze, co ilustruje poniższy histogram (nie uwzględnia on pojedynczych subredditów, które miały nawet kilkanaście tysięcy komentarzy).

[hist.png]

Ponieważ duża liczba zebranych danych utrudniała ich analizę i wizualizację, postanowiliśmy usunąć ze zbioru danych te subreddity, które otrzymały poniżej 30 komentarzy i zająć się tylko "dużymi graczami". Link do sieci w formacie programu "Pajek" zarówno sprzed jak i po redukcji znajduje się na końcu artykułu.

*Najpopularniejsze subreddity

Według zebranych przez nas danych lista najpopularniejszych subredditów przezentuje się następująco (w nawiasach liczba komentarzy):

- AskReddit (41 120)
- funny (20 731)
- pics (16 899)
- politics (12 532)
- atheism (12 425)
- WTF (11 183)
- trees (8 961)
- gaming (8 739)
- fffffffuuuuuuuuuuuu (7 160)
- IAmA (6 817)
- AdviceAnimals (6 230)
- videos (4 414)
- leagueoflegends (4 143)
- mylittlepony (3 525)
- todayilearned (3 264)
- worldnews (3 216)
- gonewild (3 078)
- TwoXChromosomes (3 001)
- starcraft (2 580)
- aww (2 553)

Ranking ten zawiera 13 z 20 subredditów będących domyślnie dodawanych do subskrypcji [http://blog.reddit.com/2011/10/saying-goodbye-to-old-friend-and.html] dla nowych lub niezalogowanych użytkowników.